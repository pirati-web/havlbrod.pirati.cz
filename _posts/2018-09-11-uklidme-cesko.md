---
date: 2018-09-11
category: blog
tags: Ukliďme Česko
layout: post
title: Piráti vyráží na velký úklid - letos již podruhé
author: Hana Hajnová
authorId: hana.hajnova    # uid nekoho z _people (nepoviné)
image: posts/2018-09-11-uklidme-cesko.jpg
---

**Piráti v celé České republice, včetně Vysočiny, opět vyslyšeli výzvu projektu Ukliďme svět, ukliďme Česko a společně se svými členy a podporovateli se zapojí do podzimního úklidu. Hlavním úklidovým dnem bude sobota 15. září.**

---

Piráti pravidelně pomáhají s úklidem české přírody, aby se nám tu společně žilo co nejpříjemněji. Letos se proto již podruhé připojují k dobrovolnickému projektu Ukliďme Česko, který se zaměřuje na úklid vybraných lokalit, malých i větších nelegálních skládek a všudypřítomného nepořádku. Podzimní úklid je navíc součástí celosvětového úklidového dne, do kterého se zapojí miliony lidí ze 150 zemí světa.

Pokud jste, stejně jako my, naladěni na vlnu ochrany přírody, přidejte se! Nejen, že pomůžete zkrášlit místa, která máte rádi, ale poznáte nové lidi a užijete si zábavný den. Proto neseďte doma, vezměte děti, dvounohého nebo čtyřnohého miláčka, kamarády a přijďte za námi.

Na Vysočině můžete vyrazit třeba do Třebíče, kde v sobotu 15. září od 9 hodin budou dobrovolníci vyklízet místo pro nový les. Dobrovolníci pod vedením Ivana Mužíka se sejdou pod zahrádkářskou kolonií Jan Žižka a vyrazí společně na paseku v závěru Terovského údolí, kterou společně vyklidí od těžebních zbytků, aby se zde mohl vysázet nový les. Všechny potřebné informace najdete na interaktivní mapě na stránkách www.uklidmecesko.cz nebo v [události](https://www.uklidmecesko.cz/event/19262/) a [facebookové události](https://www.facebook.com/events/515661115549145/).

A pokud máte tip na lokalitu, která by ve vašem okolí naši pomoc potřebovala, dejte nám vědět! Společně můžeme udělat dobrý skutek alespoň pro ten náš kousíček planety.


Vaši Piráti

---

**Kontakty pro média:**

Hana Hajnová, 721 684 323, hana.hajnova@pirati.cz

---
