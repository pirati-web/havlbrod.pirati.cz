---
date: 2018-08-11
category: blog
tags: volby2018 Jihlava
layout: post
title: ŽiJ!, vyzývá nové logo jihlavské koalice TOP 09, Pirátů a Zelených
author: Vít Zeman
authorId: vit.zeman    # uid nekoho z _people (nepoviné)
image: posts/2018-08-11-zij.jpg
---

**Koalice do komunálních voleb Žijeme Jihlavou! představila nové logo,
kterým otevírá také nové webové stránky a hravou modrou grafiku s autorskými
ilustracemi. Uskupení v čele s Vítem Zemanem (TOP 09), Silvií Čermákovou (Zelení)
a Evou Novákovou (Piráti) rovněž zveřejnilo kompletní kandidátku a odhalilo detaily
z plánu své kampaně.**

---

Interaktivní a pozitivní, tak charakterizuje plánovanou kampaň lídr koalice Žijeme Jihlavou! „Chceme rozproudit debatu o tématech, která považujeme v jihlavském éteru za opomíjená, a přitom mají na životy obyvatel velký dopad. Chceme o nich mluvit hlavně na místech, kterých se týkají,“ odkrývá předvolební strategii Žijeme Jihlavou! Vít Zeman (TOP 09). „Rozhodně nás potkáte v ulicích,“ dodává Silvie Čermáková (Zelení). ¨

Důležitou roli v kampani sehraje i Jihlavské pirátské centrum v ulici Matky Boží 9, kde už od jara probíhají diskuze a přednášky nikoliv nutně pod hlavičkou Pirátů, ale i různých místních spolků a zájmových kroužků. Právě tam chce koalice Žijeme Jihlavou! soustředit další část svých aktivit: „Ve veřejných besedách chceme intenzivně pokračovat i před volbami. Některé se odehrají čistě v JiPiCe, některé se přelijí i ven do ulic,“ láká Eva Nováková (Piráti). Pro veřejnost je nyní spuštěn i nový web zijemejihlavou.cz, na kterém každý volič (a sympatizant) najde volební program, kandidátku i s profily jednotlivých kandidátů, kalendář akcí, blog a vyjádření podporovatelů koalice. Aktuality o koalici TOP 09, Pirátů a Zelených se dozvíte i na stránce Žijeme Jihlavou na Facebooku. 

---
